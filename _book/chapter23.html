<!DOCTYPE html>
<html xmlns="http://www.w3.org/1999/xhtml" lang="" xml:lang="">
<head>

  <meta charset="utf-8" />
  <meta http-equiv="X-UA-Compatible" content="IE=edge" />
  <title>2.3 Keskuse ja ääremaa kujunemine ja kujundamine viimase 30 aasta jooksul | Eesti inimarengu aruanne 2019</title>
  <meta name="description" content="2.3 Keskuse ja ääremaa kujunemine ja kujundamine viimase 30 aasta jooksul | Eesti inimarengu aruanne 2019" />
  <meta name="generator" content="bookdown 0.11 and GitBook 2.6.7" />

  <meta property="og:title" content="2.3 Keskuse ja ääremaa kujunemine ja kujundamine viimase 30 aasta jooksul | Eesti inimarengu aruanne 2019" />
  <meta property="og:type" content="book" />
  
  
  <meta property="og:description" content="2.3 Keskuse ja ääremaa kujunemine ja kujundamine viimase 30 aasta jooksul | Eesti inimarengu aruanne 2019" />
  

  <meta name="twitter:card" content="summary" />
  <meta name="twitter:title" content="2.3 Keskuse ja ääremaa kujunemine ja kujundamine viimase 30 aasta jooksul | Eesti inimarengu aruanne 2019" />
  
  <meta name="twitter:description" content="2.3 Keskuse ja ääremaa kujunemine ja kujundamine viimase 30 aasta jooksul | Eesti inimarengu aruanne 2019" />
  

<meta name="author" content="Autor" />


<meta name="date" content="2019-07-17" />

  <meta name="viewport" content="width=device-width, initial-scale=1" />
  <meta name="apple-mobile-web-app-capable" content="yes" />
  <meta name="apple-mobile-web-app-status-bar-style" content="black" />
  
  
<link rel="prev" href="chapter22.html">
<link rel="next" href="chapter24.html">
<script src="libs/jquery-2.2.3/jquery.min.js"></script>
<link href="libs/gitbook-2.6.7/css/style.css" rel="stylesheet" />
<link href="libs/gitbook-2.6.7/css/plugin-table.css" rel="stylesheet" />
<link href="libs/gitbook-2.6.7/css/plugin-bookdown.css" rel="stylesheet" />
<link href="libs/gitbook-2.6.7/css/plugin-highlight.css" rel="stylesheet" />
<link href="libs/gitbook-2.6.7/css/plugin-search.css" rel="stylesheet" />
<link href="libs/gitbook-2.6.7/css/plugin-fontsettings.css" rel="stylesheet" />










<link rel="stylesheet" href="eia.css" type="text/css" />
</head>

<body>



  <div class="book without-animation with-summary font-size-2 font-family-1" data-basepath=".">

    <div class="book-summary">
      <nav role="navigation">

<ul class="summary">
<li class="chapter" data-level="" data-path="index.html"><a href="index.html"><i class="fa fa-check"></i>Sissejuhatus</a><ul>
<li class="chapter" data-level="" data-path="chapter01.html"><a href="chapter01.html"><i class="fa fa-check"></i>Eessõna</a></li>
<li class="chapter" data-level="" data-path="chapter02.html"><a href="chapter02.html"><i class="fa fa-check"></i>Eessõna</a></li>
<li class="chapter" data-level="" data-path="chapter03.html"><a href="chapter03.html"><i class="fa fa-check"></i>Demokraatia ruum</a></li>
<li class="chapter" data-level="" data-path="chapter04.html"><a href="chapter04.html"><i class="fa fa-check"></i>Avatud valitsemise partnerlus</a></li>
</ul></li>
<li class="chapter" data-level="1" data-path="chapter1.html"><a href="chapter1.html"><i class="fa fa-check"></i><b>1</b> Aruteluruum</a><ul>
<li class="chapter" data-level="" data-path="chapter10.html"><a href="chapter10.html"><i class="fa fa-check"></i>Sissejuhatus</a></li>
<li class="chapter" data-level="1.1" data-path="chapter11.html"><a href="chapter11.html"><i class="fa fa-check"></i><b>1.1</b> Kultuuri enesemääratlus</a></li>
<li class="chapter" data-level="1.2" data-path="chapter12.html"><a href="chapter12.html"><i class="fa fa-check"></i><b>1.2</b> Ühiskondlik-poliitiline diskussioon digitaalses avalikus ruumis</a></li>
<li class="chapter" data-level="1.3" data-path="chapter13.html"><a href="chapter13.html"><i class="fa fa-check"></i><b>1.3</b> Eesti noored virtuaalses arvamusruumis</a></li>
<li class="chapter" data-level="1.4" data-path="chapter14.html"><a href="chapter14.html"><i class="fa fa-check"></i><b>1.4</b> Ajakirjanduse kujundatav digitaalne aruteluruum</a></li>
<li class="chapter" data-level="1.5" data-path="chapter15.html"><a href="chapter15.html"><i class="fa fa-check"></i><b>1.5</b> Ekspertide roll ja staatus Eesti ühiskondlikes aruteludes</a></li>
</ul></li>
<li class="chapter" data-level="2" data-path="chapter2.html"><a href="chapter2.html"><i class="fa fa-check"></i><b>2</b> Regionaalruum</a><ul>
<li class="chapter" data-level="" data-path="chapter20.html"><a href="chapter20.html"><i class="fa fa-check"></i>Sissejuhatus</a></li>
<li class="chapter" data-level="2.1" data-path="chapter21.html"><a href="chapter21.html"><i class="fa fa-check"></i><b>2.1</b> Elamistingimused ning riiklike eluaseme toetuste ruumiline jaotumine</a></li>
<li class="chapter" data-level="2.2" data-path="chapter22.html"><a href="chapter22.html"><i class="fa fa-check"></i><b>2.2</b> Linnade, eeslinnade ja ääremaa geograafiline paiknemine</a></li>
<li class="chapter" data-level="2.3" data-path="chapter23.html"><a href="chapter23.html"><i class="fa fa-check"></i><b>2.3</b> Keskuse ja ääremaa kujunemine ja kujundamine viimase 30 aasta jooksul</a><ul>
<li class="chapter" data-level="2.3.1" data-path="chapter23.html"><a href="chapter23.html#rahvastiku-vahenemise-ja-aaremaastumise-tsukkel-taastoodab-iseennast"><i class="fa fa-check"></i><b>2.3.1</b> Rahvastiku vähenemise ja ääremaastumise tsükkel taastoodab iseennast</a></li>
<li class="chapter" data-level="2.3.2" data-path="chapter23.html"><a href="chapter23.html#maapiirkondade-ja-vaikelinnade-habimargistamine-suvendab-veelgi-nende-aaremaastumist"><i class="fa fa-check"></i><b>2.3.2</b> Maapiirkondade ja väikelinnade häbimärgistamine süvendab veelgi nende ääremaastumist</a></li>
<li class="chapter" data-level="2.3.3" data-path="chapter23.html"><a href="chapter23.html#konkurentsivoimel-pohinev-regionaalpoliitika-ei-ole-piirkondade-polariseerumist-vahendanud"><i class="fa fa-check"></i><b>2.3.3</b> Konkurentsivõimel põhinev regionaalpoliitika ei ole piirkondade polariseerumist vähendanud</a></li>
<li class="chapter" data-level="2.3.4" data-path="chapter23.html"><a href="chapter23.html#aaremaa-staatus-ja--kuvand-piiravad-koha-konkurentsivoimet"><i class="fa fa-check"></i><b>2.3.4</b> Ääremaa-staatus ja -kuvand piiravad koha konkurentsivõimet</a></li>
<li class="chapter" data-level="2.3.5" data-path="chapter23.html"><a href="chapter23.html#regionaalpoliitika-edendamine-objektiivse-ja-subjektiivse-aaremaastumisega-voitlemise-teel"><i class="fa fa-check"></i><b>2.3.5</b> Regionaalpoliitika edendamine objektiivse ja subjektiivse ääremaastumisega võitlemise teel</a></li>
<li class="chapter" data-level="" data-path="chapter23.html"><a href="chapter23.html#viidatud-allikad"><i class="fa fa-check"></i>Viidatud allikad</a></li>
</ul></li>
<li class="chapter" data-level="2.4" data-path="chapter24.html"><a href="chapter24.html"><i class="fa fa-check"></i><b>2.4</b> Autostumine ja ligipääsetatuvuse muutused Eestis</a></li>
</ul></li>
<li class="chapter" data-level="3" data-path="chapter3.html"><a href="chapter3.html"><i class="fa fa-check"></i><b>3</b> Loodusruum</a><ul>
<li class="chapter" data-level="" data-path="chapter30.html"><a href="chapter30.html"><i class="fa fa-check"></i>Sissejuhatus</a></li>
<li class="chapter" data-level="3.1" data-path="chapter31.html"><a href="chapter31.html"><i class="fa fa-check"></i><b>3.1</b> Looduskeskkonna kasutamine</a></li>
<li class="chapter" data-level="3.2" data-path="chapter32.html"><a href="chapter32.html"><i class="fa fa-check"></i><b>3.2</b> Looduskeskkonna mõju inimestele ja ühiskonnale</a></li>
<li class="chapter" data-level="3.3" data-path="chapter33.html"><a href="chapter33.html"><i class="fa fa-check"></i><b>3.3</b> Looduskeskkonna kujundamine avalikuks kasutuseks</a></li>
<li class="chapter" data-level="3.4" data-path="chapter34.html"><a href="chapter34.html"><i class="fa fa-check"></i><b>3.4</b> Kaasarääkimise võimalused avaliku ruumi kujundamises</a></li>
</ul></li>
<li class="chapter" data-level="4" data-path="chapter4.html"><a href="chapter4.html"><i class="fa fa-check"></i><b>4</b> Linna- ja arhitektuurne ruum</a><ul>
<li class="chapter" data-level="" data-path="chapter40.html"><a href="chapter40.html"><i class="fa fa-check"></i>Sissejuhatus</a></li>
<li class="chapter" data-level="4.1" data-path="chapter41.html"><a href="chapter41.html"><i class="fa fa-check"></i><b>4.1</b> Avalik ruum ruumiloomes</a></li>
<li class="chapter" data-level="4.2" data-path="chapter42.html"><a href="chapter42.html"><i class="fa fa-check"></i><b>4.2</b> Kultuuripärand ja ruumikvaliteet</a></li>
<li class="chapter" data-level="4.3" data-path="chapter43.html"><a href="chapter43.html"><i class="fa fa-check"></i><b>4.3</b> Aktivism ruumiloomes</a></li>
<li class="chapter" data-level="4.4" data-path="chapter44.html"><a href="chapter44.html"><i class="fa fa-check"></i><b>4.4</b> Ruumiandmete roll planeerimises</a></li>
</ul></li>
<li class="chapter" data-level="5" data-path="chapter5.html"><a href="chapter5.html"><i class="fa fa-check"></i><b>5</b> Tulevikustsenaariumid</a><ul>
<li class="chapter" data-level="5.1" data-path="chapter51.html"><a href="chapter51.html"><i class="fa fa-check"></i><b>5.1</b> Mitu kodu on mu kindlus</a></li>
</ul></li>
</ul>

      </nav>
    </div>

    <div class="book-body">
      <div class="body-inner">
        <div class="book-header" role="navigation">
          <h1>
            <i class="fa fa-circle-o-notch fa-spin"></i><a href="./">Eesti inimarengu aruanne 2019</a>
          </h1>
        </div>

        <div class="page-wrapper" tabindex="-1" role="main">
          <div class="page-inner">

            <section class="normal" id="section-">
<div id="chapter23" class="section level2 chapter2_section">
<h2><span class="header-section-number">2.3</span> Keskuse ja ääremaa kujunemine ja kujundamine viimase 30 aasta jooksul</h2>
<div class="authors">
<p>
<strong>Bianka Plüschke-Altof (Tallinna Ülikool), Bradley Loewen (Tartu Ülikool), Kadri Leetmaa (Tartu Ülikool)</strong>
</p>
</div>
<ul>
<li><p><strong>Viimase kolmekümne aasta jooksul on Eesti ääremaastumise tulemusel jagunenud suuremateks linnapiirkondadeks ja ülejäänud riigiks.</strong></p></li>
<li><p><strong>Ääremaastumisel on objektiivne ja subjektiivne mõõde, mis vastastikku võimendavad teineteist.</strong></p></li>
<li><p><strong>Eesti regionaalpoliitikas ELi suundumuste eeskujul piirkondade konkurentsivõimele keskendumine ei ole piisav ääremaastumise ümberpööramiseks, sest koha ääremaa-staatus seab oma piirid.</strong></p></li>
</ul>
<p>Viimastel kümnenditel on enamikus Kesk- ja Ida-Euroopa riikides süvenenud ühiskondlik ja ruumiline
polariseerumine (Lang ja Görmar 2019). Eestis on kasvanud piirkondlik ebavõrdsus ning suur osa Eesti
asustussüsteemist – varem majanduslikult ja sotsiaalselt elujõulised väikelinnad ja maapiirkonnad – on
muutunud riigisiseseks ääremaaks. Kuna enamik töökohti asub suuremates linnades, lahkub maalt aina
rohkem inimesi, eriti noorem põlvkond. Üha raskem on tagada elutähtsate teenuste võrdne kättesaadavus
kogu riigis, sest ääremaade rahvastik väheneb ja vananeb ning üksikutes keskustes ja nende ümber toimub
samal ajal kiire linnastumine. Siinses artiklis lähtume küll Eestis juurdunud käsitusest, mille kohaselt
ääremaastumine tähendab väljarännet ning töökohtade ja teenuste kadu <span class="citation">(Eesti Koostöö Kogu <a href="#ref-koostookogu2010">2010</a>)</span>, kuid
samas rõhutame, et need objektiivsed protsessid on läbi põimunud ääremaade subjektiivse
häbimärgistamisega. Lisaks väidame, et neid protsesse võimendab konkurentsivõime parandamisele
keskenduv regionaalpoliitika, mis ei ole aidanud piirkondlikku ebavõrdsust vähendada, sest juba ainuüksi
ääremaa-staatus ja -kuvand piiravad kohtade konkurentsivõimet ning protsess üha süveneb iseeneslikult.</p>
<div id="rahvastiku-vahenemise-ja-aaremaastumise-tsukkel-taastoodab-iseennast" class="section level3 chapter2_section">
<h3><span class="header-section-number">2.3.1</span> Rahvastiku vähenemise ja ääremaastumise tsükkel taastoodab iseennast</h3>
<p>Piirkondade süveneva ebavõrdsuse kõige selgem ilming on majandusliku ja inimkapitali koondumine Eesti
suurematesse linnapiirkondadesse. Kui Tallinna ümbritsev linnaline ala (Harjumaa) välja arvata, vaevas kõiki
teisi maakondasid aastatel 1995–2016 rahvastikukadu. Sel ajavahemikul kasvas Harjumaa elanikkond 6% ja
Tartumaa olukord oli suhteliselt stabiilne (rahvastikukadu 5%), samas kui ülejäänud maakondades vähenes
rahvaarv märkimisväärselt – 11–26% (joonis <a href="#fig:joonis231"><strong>??</strong></a>). Lisaks suurematesse linnadesse elama asumisele on oluline
roll ka väljarändel teistesse riikidesse, mida lihtsustas Eesti liitumine Schengeni alaga 2004. aastal. 2011.
aasta rahvaloenduse andmetel töötas välismaal 3% (Harjumaa) kuni 8% (Pärnumaa) Eesti maakondade
elanikest (REL 2011). Käsikäes rahvastiku koondumisega toimus sisemajanduse kogutoodangu (SKT)
piirkondlik polariseerumine. Aastatel 1995–2016 soosis majanduskasv Harjumaad, mille panus SKTsse
suurenes 54%-lt 64%-le. Ka Tartumaa panus SKTsse suurenes, muude maakondade oma aga vähenes ning
suurim oli langus Kirde-Eesti tööstuspiirkondades. Selle tulemusena on lisaks väljarändele laialt levinud ka
maalt linna tööl käimine, mida teeb 28% elanikkonnast ehk 380 000 inimest <span class="citation">(Ahas <a href="#ref-ahas2011">2011</a>)</span>.</p>
<p><strong>FIGURE 1 HERE</strong></p>
<p>Need üldised suundumused kinnitavad, et piirkondade polariseerumine on Eestis objektiivne tõsiasi (Annist
2017; Noorkõiv 2009). Asustussüsteem on üha enam kaldu suuremate linnapiirkondade või koguni üksnes
pealinna piirkonna suunas. Üleilmse linnastumise taustal on Kesk- ja Ida-Euroopa maades ning mujalgi
Euroopas selgelt dokumenteeritud piirkondliku ebavõrdsuse suurenemine ja väljaspool keskusi asuvate
piirkondade vältimatu allakäik (Lang ja Görmar 2019). Tegelikult on Eesti väikelinnad ja maapiirkonnad lausa
kahes mõttes ääremaa – nad asuvad kaugel Eesti peamistest keskustest ja ühtlasi väga kaugel Euroopa
tuumikpiirkondadest. See teeb ääremaastumise ümberpööramise veelgi raskemaks.
Lisaks mõjutavad Eestit ka üleilmsed trendid nagu deindustrialiseerumine, automatiseerimine ja
põllumajandussektori kahanemine (Raagmaa ja Noorkõiv 2013). Nõukogude Liidu kokkuvarisemisega
kaasnes 1990ndatel kontsentreeritud majanduslik vapustus. Mujal maailmas kümnendite jooksul toimunud
ümberkorraldused tehti Eestis vaid paari aastaga. Töökohtade kadumine nii tööstussektoris kui ka
põllumajandussektoris mõjutas tugevasti Kirde-Eesti tööstuspiirkondi, väikeseid monofunktsionaalseid
tööstuslinnu üle Eesti ning Lõuna-Eesti põllumajanduspiirkondi – Viljandi-, Valga-, Võru- ja Põlvamaad. Kuna
viimaste tugev põllumajandus toetas ka isikuteenuste ning nendega seotud tootja- ja haldusteenuste
osutamist ümberkaudsetes piirkondades, mõjutas majanduse ümberkorraldumine neid piirkondi rängalt.
Arvudes vähenes primaarsektori (peamiselt põllumajanduse) tööjõu osakaal Lõuna-Eesti maakondades 37%-
lt 1990. aastal vaid 9%-le 2017. aastal. Hõivatute koguarv vähenes 91 400-lt 1990. aastal 61 400-le 2017.
aastal, primaarsektoris 33 600-lt 5 600-le. Samal ajavahemikul vähenes tööhõive veel rohkem ainult Ida-
Virumaal (üle 50%). Uusi töökohti on loodud teenindussektoris, eeskätt maaturismi valdkonnas (Raagmaa ja
Noorkõiv 2013), mida toetab suvel hooajaliselt maal elamise tendents (mis hõlmab hinnanguliselt 5% Eesti
elanikest – Ahas jt 2011). Seni ei ole uued teenimisvõimalused ometi kaugeltki korvanud struktuurset
tööhõive vähenemist põllumajanduses.</p>
<div class="figure" style="text-align: center"><span id="fig:joonis232"></span>
<img src="EIA_2019_digi_files/figure-html/joonis232-1.png" alt="Viljandi-, Valga-, Võru- ja Põlvamaa elanike töökohtade paiknemine elukoha maakonnas, mujal Eestis või väljaspool Eestit 2000. ja 2011.aastal" width="80%" />
<p class="caption">
Joonis 2.1: Viljandi-, Valga-, Võru- ja Põlvamaa elanike töökohtade paiknemine elukoha maakonnas, mujal Eestis või väljaspool Eestit 2000. ja 2011.aastal
</p>
</div>
<p>Ehkki põllumajanduses toimusid peamised tööhõive muutused juba 1990. aastatel, ei ole hõive vähenemine
siiani peatunud. Lõuna-Eesti nelja maakonna koguhõive on püsinud stabiilsena alates 2000. aastate algusest
(63 000 töötajat 2001. aastal), kuid elukoha lähedal on vähem töökohti, mistõttu on kasvanud tööalane
pendelränne (joonis <a href="chapter23.html#fig:joonis232">2.1</a>). Kui 2000. aastal töötas enamik Lõuna-Eesti maakondade töötavast elanikkonnast
oma kodumaakonnas, siis 2011. aastaks töötas 23% väljaspool maakonda ja 7% väljaspool Eestit. See
tähendab, et paljud pendelrändajad viibivad kodupiirkonnas ainult nädalavahetustel või veelgi harvem,
mistõttu pikemas perspektiivis võivad ka nende pered sealt lahkuda. Majanduse ümberkorraldumine ning
uued elukorralduslikud ja pendelrände mustrid toetavad rahvastiku vähenemise nõiaringi, viies oluliste
avalike teenuste, sealhulgas koolide kadumiseni, mis omakorda süvendab rahvastiku vähenemist.</p>
</div>
<div id="maapiirkondade-ja-vaikelinnade-habimargistamine-suvendab-veelgi-nende-aaremaastumist" class="section level3 chapter2_section">
<h3><span class="header-section-number">2.3.2</span> Maapiirkondade ja väikelinnade häbimärgistamine süvendab veelgi nende ääremaastumist</h3>
<p>Inimkapitali kaoga seotud objektiivsete näitajate kõrval on ääremaastumisel ka selgelt subjektiivne mõõde.
Eesti maapiirkondade ja väikelinnade sotsialismijärgse rahvastikukaoga käsikäes halveneb maapiirkondade
kuvand, mis talupoegliku taustaga identiteedi tõttu on Eestis ajalooliselt olnud väga positiivne. Koos
piirkondliku ebavõrdsuse süvenemise, põllumajandussektori kahanemise ja linnapiirkondade kiire kasvuga
muutub ka maaelu tähendus. Praegu seostuvad maapiirkonnad ja väikelinnad vähem põllumajanduse ning
enam puhkemajanduse ja turismiga (Raagmaa ja Noorkõiv 2013). Kuigi see suundumus toetab turistide ja
maakodu ostjate ligimeelitamiseks idüllilise maaelu ja looduse kuvandi loomist, peegeldavad
maapiirkondade ja väikelinnade sotsialismijärgset rahvastikukadu üha negatiivsemad kirjeldused, mis
samastavad maapiirkondi ääremaaga.</p>
<p>Negatiivsel kuvandil on potentsiaal ääremaid häbimärgistada, mõjutades inimeste otsust neid paiku
külastada, sinna investeerida või elama asuda, seeläbi ühtlasi süvendades ka objektiivset ääremaastumist
(Plüschke-Altof 2017). Seepärast on oluline mõista, kuidas tekivad kohakuvandid. Alates poliitikast ja
turundusest kuni teadus- ja populaarkirjanduseni on avaliku arutelu laiema publikuni viimise eri platvormide
seas väga oluline roll meediakanalitel. Demokraatlikus süsteemis on väga oluline küsimus, kes saab sõna ja
keda kuulatakse. Ehkki ajakirjandusvabadus tagab kõigile ühiskonnaliikmetele võimaluse oma seisukohti
väljendada ja Eesti on selle poolest rahvusvaheliselt kõrgelt hinnatud, näitab mõjukate Eesti ajalehtede ning
arvamusliidrite ja ajalehetoimetajatega tehtud intervjuude diskursuseanalüüs (Plüschke-Altof 2017), et
ääremaade kuvandit toodab arvamuseliit. See koosneb peamiselt ajakirjanikest, teadlastest, poliitikutest
ning kultuuri- ja kunstiinimestest, kes esindavad linlikke institutsioone nagu meediaväljaanded, riigiasutused, ülikoolid või kultuuriasutused (umbes 86% autoritest, joonis <a href="chapter23.html#fig:joonis233">2.2</a>). Ajalehtede suure lugejaskonna tõttu mõjutab eliidi arutelu[s regionaalarengu ja ääremaastumise üle esitatav maapiirkondade kuvand] ka otsustajaid ning maapiirkondade ja väikelinnade elanikke, kes aga ise on arutellu vähem kaasatud.</p>
<div class="figure" style="text-align: center"><span id="fig:joonis233"></span>
<img src="EIA_2019_digi_files/figure-html/joonis233-1.png" alt="Kes kujundavad maapiirkondade kuvandit Eesti trükimeedias?" width="80%" />
<p class="caption">
Joonis 2.2: Kes kujundavad maapiirkondade kuvandit Eesti trükimeedias?
</p>
</div>
<p>Meedias seostatakse ääremaad enamasti maapiirkondadega (52% juhtudest), viidates konkreetsetele
maakohtadele või maapiirkondadele üldiselt, jättes konkreetsed kohad nimetamata (vt joonis <a href="chapter23.html#fig:joonis234">2.3</a>).
Piirkondade polariseerumist peegeldab asjaolu, et paljudes artiklites kirjeldatakse ääremaana kogu Eestit
väljaspool Tallinnat ja selle ümbrust. Harvem käsitletakse ääremaad globaalses või ELi kontekstis (42%) ja
veel palju vähem kõneldakse linnalisest ääremaast (3%). Maapiirkondade samastamine ääremaaga võib olla
nende jaoks häbimärk, sest ääremaad ei kirjeldata neutraalselt, vaid majanduslikult mahajäänu,
geograafiliselt kauge, poliitiliselt sõltuva, institutsiooniliselt hõreda ja sotsiaalselt probleemsena. Mõnel juhul võimendab maapiirkondade – või õieti mittelinnaliste piirkondade – ääremaakuvandit ka narratiiv, mis
rõhutab ääremaa kogukondade vastutust kohaliku arengu (ja ühtlasi mahajäämuse) eest või kujutab neid
omal süül läbikukkumise näidetena. Ajalehtede arvamusartiklites viidatakse näiteks kohalikule
„kolhoosimentaliteedile“ või irratsionaalsele vastuseisule „tänapäevase“ arengu suhtes. Seega maapiirkondi
mitte ainult seostatakse ääremaisusega, vaid pannakse neile ka vastutus, jättes mulje, et maal pole midagi
head, nagu ütleb üks arvamusliider. Kordamise kaudu muutub seos lugejaskonna ja laiema üldsuse silmis
iseenesestmõistetavaks.</p>
<div class="figure" style="text-align: center"><span id="fig:joonis234"></span>
<img src="EIA_2019_digi_files/figure-html/joonis234-1.png" alt="Mis kohti kirjeldatakse Eesti trükimeedias kui ääremaad?" width="80%" />
<p class="caption">
Joonis 2.3: Mis kohti kirjeldatakse Eesti trükimeedias kui ääremaad?
</p>
</div>
<p>Olgugi et meedias domineerib maapiirkondade negatiivne ääremaakuvand, on olemas ka vastudiskursus, mis
toetub olemasolevatele maaelu positiivsetele tähendustele. Siia kuuluvad arvamusartiklid, mis kirjeldavad
maapiirkondi Eesti rahva hällina ühes pärandkultuuri ja puhta loodusega või keskenduvad maaelu
arengueeldustele, näiteks turismi või mahepõllumajandusliku toidutootmise vallas. Lisaks esitavad
arvamusliidrid omasüülise läbikukkumise kuvandile vastukaaluks aktiivse toimetuleku parimaid näiteid. Teine
strateegia on rõhutada kohaliku vastutuse piire, mille seavad mitmel tasandil (nt maailmamajanduses,
riigihalduses, regionaalpoliitikas) toimivad sõltuvussuhted ja ääremaade eiramine Eesti neoliberaalse
regionaalpoliitika tulemusena. Idüllilise maaelu ja kohaliku sõltumuse narratiividega püütakse veenda
lugejaid, et riik peaks regionaalarengusse sekkuma. Nii kujutataks maapiirkondade ja väikelinnade saatust
kui „Eesti rahva elu ja surma küsimus”, nagu ütleb üks teine arvamusliider. See vastudiskursus aga on
maapiirkondade kui omasüülise ääremaa häbimärgistamisega võrreldes siiski alaesindatud.</p>
<p>Maapiirkondade, väikelinnade ja tööstusjärgsete piirkondade ääremaastumine, nagu oleme seda siiani
kirjeldanud, on kestnud juba kolmkümmend aastat. Maapiirkondade rahvastiku, töökohtade (eeskätt
primaarsektoris) ja teenuste vähenemine on käivitanud ääremaastumise tsükli, mida käivitab üleilmne
linnastumine ja nõukogudejärgne majanduse ümberkorraldumine. Need objektiivsed protsessid on läbi
põimunud maapiirkondade muutuva kuvandi ja häbimärgistamisega, mille tulemusel maapiirkonda kui sellist
samastatakse üha enam ääremaaga. Järgnev Eesti regionaalpoliitika ja kohaliku tasandi
ääremaastumisvastaste strateegiate analüüs näitab, et neid omavahel põimunud protsesse on võimendanud
kohaneutraalne, Euroopa piirkondliku konkurentsivõime trende järgiv regionaalpoliitika, mis ei ole
piirkondlikku ebavõrdsust vähendanud.</p>
</div>
<div id="konkurentsivoimel-pohinev-regionaalpoliitika-ei-ole-piirkondade-polariseerumist-vahendanud" class="section level3 chapter2_section">
<h3><span class="header-section-number">2.3.3</span> Konkurentsivõimel põhinev regionaalpoliitika ei ole piirkondade polariseerumist vähendanud</h3>
<p>ELi ühtekuuluvuspoliitikas nihkus 2000. aastatel rõhk heaolu jaotavalt lähenemisviisilt konkurentsivõimel ja
innovatsioonil põhinevale poliitikale ning samal ajal ehitati uutes liikmesriikides üles institutsioone ja
kujundati poliitikat. Kuigi piirkondliku toetuse peamised põhimõtted pandi paika juba 1990. aastatel, ei olnud
nende rakendamiseks piisavalt raha. Seepärast olid 2000. aastatel suured ootuse seoses ELi vahenditest
riikide ja piirkondade majandusse lisarahastuse saabumisega. Siiski ei ole enneolematult suur välisrahastus
olnud piisav riigisisese piirkondlikku ebavõrdsuse leevendamiseks. Seda enam et kui Eesti 2004. aastal ELi
astus, asuti ühtekuuluvuspoliitika eesmärke rakendama tsentraalselt ja kohaneutraalselt.</p>
<p>Piirkondi ja nende arengut eristava kohatundliku lähenemise asemel käsitles Euroopa Komisjon Eestit ühtse
tervikuna. See võimaldas ajada riiklikule majanduskasvule suunatud tsentraalset regionaalpoliitikat (Loewen
2018), milles Eesti on võrreldes teiste liikmesriikide ja eriti sotsialismijärgsete riikidega olnud edukas
<span class="citation">(Euroopa Komisjon <a href="#ref-euroopakomisjon2017">2017</a>)</span>. Eduloo taga peitub aga tegelikult märkimisväärne ebavõrdsus riigi eri piirkondade
vahel (Loewen 2018). Sellal kui ühtekuuluvuspoliitika keskendub ka praegusel programmitöö perioodil
piirkondlikule konkurentsivõimele ja innovatsioonile, on poliitika riiklikul tasandil rakendamine sageli
kasulikum linnapiirkondadele, eriti vähem arenenud riikides (Loewen ja Schulz 2019). Seepärast on
ühtekuuluvuspoliitika pärast toimunud nihet vastuolus traditsioonilise ühtekuuluvuse käsitusega ning võib
linnade ja maapiirkondade vahelise lõhe leevendamise asemel seda tegelikult hoopis süvendada.</p>
<p>Pärast Eestis 15 aastat kestnud ühtekuuluvuspoliitika ajamist tuleb küsida, kas kohaneutraalse lähenemisega
tasub jätkata. Seda enam, et iroonilisel kombel võidakse tsentraliseeritud regionaalpoliitika rakendamisel
saavutatud edu tõttu Eestile järgmisel ELi eelarveperioodil (2012–2017) vähem vahendeid eraldada, sest
tõenäoliselt Eesti kaotab senise vähem arenenud riigi staatuse. Kuna välisvahendid on ka edaspidi Eesti
regionaalarengu peamine ressurss, tuleb luua uusi võimalusi piirkondlikku arengusse sekkumiseks,
ühtlustades regionaalpoliitikat ja muud valdkondlikku poliitikat.</p>
</div>
<div id="aaremaa-staatus-ja--kuvand-piiravad-koha-konkurentsivoimet" class="section level3 chapter2_section">
<h3><span class="header-section-number">2.3.4</span> Ääremaa-staatus ja -kuvand piiravad koha konkurentsivõimet</h3>
<p>Ääremaastumise objektiivsete ja subjektiivsete protsesside taustal, mida võimendab konkurentsivõimel ja
innovatsioonil põhinev regionaalpoliitika, on paljud Eesti maapiirkonnad ja väikelinnad asunud otsima
võimalusi kohaliku arengu edendamiseks. Põllumajanduse ja rasketööstuse väheneva osatähtsusega
arvestades on 2000. aastate algusest peale ELi rahastamiskavadest muude strateegiate seas toetatud
maapiirkondade majanduse mitmekesistamist (nt LEADER). See hõlmab üha enam ka mainekujunduse
strateegiaid (nt kohaturundust ja -brändimist). Kohalike arengukavade järgi loeb rõhuv enamik (2018. aasta
seisuga 83%) Eesti valdasid mainekujundust üheks oma arengustrateegiaks. See hõlmab
mainekujundusürituste korraldamist, omavalitsuse kuvandi jälgimist ja aktiivset kohaturundust. Ka riigi
tasandil leidub maaelu positiivseid külgi esile tõstvaid laiemale avalikkusele suunatud
mainekujundusalgatusi, teiste seas näiteks „Tule maale“ ja „Maale elama“ (Juhtumikast 1).</p>
<div class="casebox">
<h4 id="juhtumikast-1.-maaelu-edendamine-aaremaastumise-vastu-voitlemiseks-maapiirkondade-mainekujunduse-algatused." class="unnumbered">
Juhtumikast 1. Maaelu edendamine ääremaastumise vastu võitlemiseks: maapiirkondade mainekujunduse algatused.
</h4>
<p>
Mõlemad algatused sündisid 2012. aastal veendumusest, et on aeg hakata süstemaatiliselt mõtlema maapiirkondade kuvandi rollile. Ehkki liikumiste juhid Tiit Niilo (Tule maale) ja Ivika Nõgel (Maale elama) ei teadnud enne tegutsema asumist teineteise sarnastest algatustest, ajendas mõlemat sama mõte: maapiirkondade elu tuleb edendada, et peatada elanikkonna ja teenuste kadu. Algatused tegutsevad kahel suunal: 1) aidatakse maale elama asumisest huvitatuid ning 2) reklaamitakse ja turundatakse maakohti laiemale avalikkusele, näiteks korraldades laatasid.
</p>
<p>
Allikas: <a href="http://www.tulemaale.ee/" class="uri">http://www.tulemaale.ee/</a> ja <a href="http://maale-elama.ee/" class="uri">http://maale-elama.ee/</a>.
</p>
</div>
<p>Kuid katseid parandada piirkondade konkurentsivõimet mainekujunduse abil pärsib seesama ääremaa-
staatus ja -kuvand, millest maapiirkonnad püüavad vabaneda, nagu viitavad näiteks Kihnu saarel, Järvamaal,
Mulgimaal ja Setomaal tehtud uuringud (<span class="citation">Grootens (<a href="#ref-grootens2018">2018</a>)</span>; Plüschke-Altof 2017). Kohalike otsustajate ja
elanikega läbi viidud 66 põhjaliku intervjuu alusel selgitati välja kolm peamist mainekujunduse meetodit,
mida kasutatakse Eesti ääremaadel: 1) kuvandi ümberpööramine, 2) enese (strateegiline) ääremaastamine ja
3) nähtavuse püüdlemine. Need ei ole alati teadlikud strateegiad, sest kuvandeid loovad meedia,
turundusettevõtted ja poliitikakujundajad ning need tekivad ka tavadiskursuses. Sellegipoolest mõjutavad
nimetatud strateegiad piirkonna tajumist kohalike elanike seas ja mujal ning seeläbi ka otsuste tegemist.</p>
<p>Kuvandi ümberpööramisel kasutatakse ääremaisust „trumpkaardina“ <span class="citation">(<a href="#ref-grootens2018">ibid.</a>)</span>. Nii väidavad
kohalikud otsustajad näiteks Kihnus ja Setomaal, et just ääremaa staatus on võimaldanud neil maaelu idülli
ja kultuurilist pärandit säilitada. Tavapärane linna-maa hierarhia pööratakse pea peale, rõhutades maaelu
positiivseid ja linnaelu negatiivseid külgi, nagu seda tegi näiteks intervjueeritud Setomaa elanik, kelle arvates linnaelu iseloomustab „kuritegevus, narkomaania, liiklus ja [muu] selline jama”. Kuvandi ümberpööramise pooldajad on tihti väga teadlikud kohakuvandi tähtsusest. Näiteks Mulgimaal intervjueeritud otsustaja märkis, et „asi ei ole niivõrd geograafilises asukohas, kuivõrd selles, kus me inimeste mõtlemises paikneme“. Enese strateegilise ääremaastamise puhul ei püüta ääremaakuvandit ümber pöörata, vaid kasutatakse seda ära, rõhutades kohalike võimaluste piiratust üleüldise ääremaastumisega võitlemisel, ja taotletakse toetust. Küsitakse kriitiliselt, kuidas peaksid omavalitsused parandama piirkondade konkurentsivõimet väga piiratud kohalike ressurssidega, mis Mulgimaal intervjueeritud kohaliku elanikud sõnul tegelikult tähendab „elamist peost suhu“. Kui aga ääremaaks olemist kogetakse nagu oldaks nähtamatu või „valge laik kaardil“ <span class="citation">(<a href="#ref-grootens2018">ibid.</a>)</span>, näiteks Järvamaal, on peamine eesmärk „olla suurel pildil, suures plaanis“ (ibid.).</p>
<p>Samas aga pärsib ääremaastumine maapiirkondade võimalust mainekujunduse abil konkurentsivõimet
suurendada. Kuigi kuvandi ümberpööramine ja nähtavuse püüdlemine on kooskõlas konkurentsivõimet
taotleva kohaturunduse ideega, nõuab nende edukas rakendamine kultuurilisi, poliitilisi, majanduslikke ja
inimressursse, mis perifeersetes piirkondades sageli puuduvad. Seega seavad piiranguid koha ääremaa-
staatusest tulenevad objektiivsed tegurid nagu rahapuudus, vähene inimkapital või ajakirjanduslike ja
poliitiliste sidemete puudumine. Peale selle on omavalitsustel oht püsivaid kohalikke probleeme pisendada
ja neist üle libiseda või luua õõnes kuvand, mis ei põhine kohalikul olukorral; samuti võib juhtuda, et nad
reklaamivad kõiki maapiirkondi iseloomustavaid üldisi omadusi (Plüschke-Altof 2017; Grootens 2018). Nii ei
jää paljudel maapiirkondadel ja väikelinnadel muud üle, kui valida enese ääremaastamise strateegia. Ehkki
see lähenemine kuvandikasutusele pakub võimalust avatult tegeleda kohalike probleemidega ning nõuda toetust ja rohkem ümberjaotamisele suunatud regionaalpoliitikat, muutub see ääremaa-kuvandi häbimärgistava toime (subjektiivsete tegurite) tõttu koormaks kohalikule arengule. Mainekujundus illustreerib seega konkurentsivõimel põhineva regionaalpoliitika paradokse piirkondliku ebavõrdsuse
kontekstis, kus kohaliku arengu jaoks vajalikud ressursid on ebaühtlaselt jaotatud, ning nõuab ulatuslikumal
ümberjaotamisel põhinevat poliitikat.</p>
</div>
<div id="regionaalpoliitika-edendamine-objektiivse-ja-subjektiivse-aaremaastumisega-voitlemise-teel" class="section level3 chapter2_section">
<h3><span class="header-section-number">2.3.5</span> Regionaalpoliitika edendamine objektiivse ja subjektiivse ääremaastumisega võitlemise teel</h3>
<p>Selgitasime, et Eestis on ääremaastumine mitmemõõtmeline ja -tasandiline protsess, mis mõjutab eriti maapiirkondi, aga ka riiki tervikuna. See hõlmab objektiivseid protsesse, sealhulgas valikulist väljarännet, majanduslangust ja osutatavate teenuste vähenemist. Lisaks aga mõjutab see ka maapiirkondade subjektiivset kuvandit, põhjustades regionaalse polariseerumise tõttu maapiirkondade vähest nähtavust ja territoriaalset häbimärgistamist. Selle vastu võitlemisel on Eesti regionaalpoliitikas järgitud neoliberaalseid suundumusi, püüdes kohalikku arengut edendada piirkondade konkurentsivõime ja innovatsiooni toetamise teel. Kuid riigi tasandil rakendatuna võib seesugune kohaneutraalne mittesekkumispoliitika maaelu arengut hoopis takistada, eelistades lõppkokkuvõttes linnapiirkondi. Kuna peagi tõenäoliselt muutub Eesti staatus ELi ühtekuuluvuspoliitikas, avaneb võimalus arutada, kuidas arenguressursid võiksid jõuda ääremaadele. Seda arutelu soosides on lootust katkestada nõiaring, mis taastoodab suurte linnapiirkondade ja ülejäänud riigi omavahelist polariseerumist.</p>
</div>
<div id="viidatud-allikad" class="section level3 unnumbered">
<h3>Viidatud allikad</h3>

</div>
</div>
<h3>References</h3>
<div id="refs" class="references">
<div id="ref-ahas2011">
<p>Ahas, R. 2011. Pendelrändest Eestis. – Eesti piirkondlik areng. Toim E. Narusk. Tallinn: Statistikaamet, lk 186–196.</p>
</div>
<div id="ref-koostookogu2010">
<p>Eesti Koostöö Kogu 2010. Eesti inimvara raport (IVAR): võtmeprobleemid ja lahendused. Veebiaadress: <em><a href="http://www.kogu.ee/public/Eesti_Inimvara_Raport_IVAR.pdf">http://www.kogu.ee/public/Eesti_Inimvara_Raport_IVAR.pdf</a></em>.[Vaadatud: ].</p>
</div>
<div id="ref-euroopakomisjon2017">
<p>Euroopa Komisjon 2017. My Region, My Europe, Our Future. Seventh Report on Economic, Social and Territorial Cohesion. Luxembourg: Euroopa Liidu Väljaannete Talitus.</p>
</div>
<div id="ref-grootens2018">
<p>Grootens, M. 2018. Leading Places on the Map. Opening up Leadership Practices in two Estonian Peripheral Places. – Halduskultuur, kd 18, nr 2, lk 203–221.</p>
</div>
</div>
            </section>

          </div>
        </div>
      </div>
<a href="chapter22.html" class="navigation navigation-prev " aria-label="Previous page"><i class="fa fa-angle-left"></i></a>
<a href="chapter24.html" class="navigation navigation-next " aria-label="Next page"><i class="fa fa-angle-right"></i></a>
    </div>
  </div>
<script src="libs/gitbook-2.6.7/js/app.min.js"></script>
<script src="libs/gitbook-2.6.7/js/lunr.js"></script>
<script src="libs/gitbook-2.6.7/js/plugin-search.js"></script>
<script src="libs/gitbook-2.6.7/js/plugin-sharing.js"></script>
<script src="libs/gitbook-2.6.7/js/plugin-fontsettings.js"></script>
<script src="libs/gitbook-2.6.7/js/plugin-bookdown.js"></script>
<script src="libs/gitbook-2.6.7/js/jquery.highlight.js"></script>
<script>
gitbook.require(["gitbook"], function(gitbook) {
gitbook.start({
"sharing": {
"github": false,
"facebook": false,
"twitter": false,
"google": false,
"linkedin": false,
"weibo": false,
"instapaper": false,
"vk": false,
"all": ["facebook", "google", "twitter", "linkedin", "weibo", "instapaper"]
},
"fontsettings": {
"theme": "white",
"family": "sans",
"size": 2
},
"edit": {
"link": null,
"text": null
},
"history": {
"link": null,
"text": null
},
"download": null,
"toc": {
"collapse": "subsection",
"scroll_highlight": true,
"toolbar": null,
"position": "fixed",
"edit": null,
"download": null,
"search": true
}
});
});
</script>

</body>

</html>
